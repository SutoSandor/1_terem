<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <title>Tartalom</title>

</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Gödöllő a népvándorlás korában</h1>
  <br>

  <p id="szoveg">
  <b>Szarmaták</b><br><br>

  A Kr. utáni első században a Fekete-tenger északi partjai felől érkezett iráni eredetű, lovas nomád szarmata népesség Gödöllőn és környékén is megtelepedett. Jelenlétük egészen az ötödik század elejéig kimutatható. A limes határolta Római Birodalom Pannónia tartományának szomszédjaként a szarmaták vagy hadjáratot indítottak a tartomány ellen vagy kereskedelmi kapcsolatban álltak annak lakóival. A letelepedés után nagy kiterjedésű falvakat építettek. Ilyen falu volt városunk ÉNy-i részén (a bevásárlóközpontok helyén), mely a 2. század végétől a 4. század végéig lakott volt.<br><br>
  Lakóházaik szabályos négyzet vagy téglalap alakú, félig földbemélyített házak voltak, a szemközti oldalaknál a nyeregtetőt tartó cölöpök helyével. Körülöttük tároló vermek, szemétgödrök, anyagnyerő komplexumok s szabadtéri sütő, ill. füstölő kemencék. A jellegzetes szarmata füstölőknél az egymástól 1 méter távolságban fekvő gödröket 35 cm széles, földalatti kürtő kötötte össze. A sütőkemencék tapasztása alatt, néha hőtartó rétegként lapos köveket helyeztek el. Különböző funkciójú árkok (vízelvezetők, kerítések) tagolták a telepet. Csontvázat egy gödörben s egy házba temetve találtak a régészek, kerámia melléklettel.<br><br>
  A jelentős számú terra sigillata (római luxusedény) töredék mellett a mindennap használatos szürke házi kerámiatálak, korsók, fazekak és tárolóedények kerültek elő. E nagyméretű korsókban, hombárokban egyaránt tárolhattak gabonát vagy folyadékot is. Különösen kedveltek voltak a simított felületű edények. Sok a kézzel formált fazék és bögre is, melyet minden telepen helyben készítettek. A szomszédos germánok (kvádok) jellegzetes, gyakran grafitos felületű edényei is belekeveredtek a szarmata leletanyagba, jelezve ezzel a lakosság összetételét. A háziipar kellékei, a szövés-fonáshoz használt orsógombok, fenőkövek, kések is előfordultak a telep gödreiben. A szemétgödrökből az elfogyasztott állatok csontmaradványai – ló, szarvasmarha, kutya – kerültek napvilágra.<br><br>
  Telepeken ékszerek csak ritkán találhatók. A sírok mellékleteivel ellentétben egy telepásatáson csak az elvesztett, véletlenül elhagyott ékszerek, ruhakapcsoló tűk, övcsatok maradtak ránk. A kis óncsüngő és nyakperectöredék a TESCO ásatása során, a vascsat és a fibulák a Lidl áruház építése előtti feltáráskor bukkantak elő. Szarmata sírok csak szórványosan, építkezések közben kerültek elő Gödöllőn.<br><br>
  A rómaiakhoz és a szarmata népességhez köthető a Csörsz-árok néven ismert hatalmas ókori véderőmű rendszer<br><br>
  <br><b>Avarok</b><br><br>
  Az avarok 576-ban jelentek meg a Kárpát-medencében, majd uralmuk alá hajtották az egész területet.<br><br>
  Az avarok nevéhez köthető a kengyel megjelenése Európában, mely lehetővé tette a nyeregben való szabadabb mozgást, felállást, hátrafordulást és hatékony kézitusát. A kengyel és az íj használata hosszú időre biztosította harci fölényüket. Fegyverzetük kopjából, hosszú, egyenes, egy- vagy kétélű kardból, íjból, nyílból (vesszőből) és a tegezből állt. A 7. század végén megjelent a szablya.<br><br>
  A Gödöllő környéki településekről (Veresegyház, Kerepes, Dány, Zsámbok) jelentős sírleletek kerültek elő. A sírok mellett falvak nyomait, lakóházakat, kemencéket is feltártak. A leletek tanúsága szerint a legjelentősebb avar kori falu Veresegyház szentjakabi határrészén volt. Gödöllőn azonban csak sírleletek származnak ebből a korból, településre még nem bukkantak. A feltételezések szerint ennek oka az lehet, hogy az avar korban Gödöllőt kiterjedt erdőség uralta, s a szomszéd falvak népessége a tisztásokon temetkezett vagy a település nyomai valahol a mai városunk alatt rejtőznek.<br><br>
  A legnagyobb temetkezési lelet az erdészeti műhelynél (Szabadság út 70.) fellelt tíz, késő avar kori sír. Erről a területről hasáb alakú, csontból készült tűtartó, edények, préselt bronzlemez övveret és vaskés került elő az idők során.<br><br>
  A késő avar korra a Duna-kanyar és Gödöllő közti terület sűrűn betelepült. A 9. század elejére a lakosság a nemzetközi kereskedelembe is bekapcsolódott, jómódban élt. Korszakuk a frank-avar háborúk és a belső harcok következtében zárult le. 829 után az avarokról már csak kevés lelet tanúskodik, az írott források sem említik őket. Ez már a szláv népesség térnyerésének időszaka.<br><br>
  A honfoglalók által itt talált lakosság vegyes kultúrájú volt, viseletükben avar és szláv vonások is feltűnnek. Nyomaikat Pest megye területéről azonban még nem ismerjük.
  </p>

  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
